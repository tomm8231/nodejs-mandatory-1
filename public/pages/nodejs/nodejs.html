<h1>Node.js</h1>
<p>
  Node.js (Node) er et miljø og ikke et programmeringssprog - JavaScript (JS) er
  sproget og Node er miljøet, det skrives i. JS køres traditionelt i browseren,
  men Node faciliterer, at koden kan eksekveres på serversiden, hvilket gør det
  brugbart til backend-udvikling. Node har sin egen runtime, dvs. den nødvendige
  infrastruktur, til at eksekvere JS-kode.
</p>

<p>
  Fordi Node er cross-platform, fungerer det på tværs på forskellige
  operativsystemer som Windows, macOS og Linux uden afvigende adfærd.
</p>

<p>
  Det er derudover en open-source-platform, hvilket betyder, at kildekoden er
  frit tilgængelig og kan modificeres af andre fra det community, der støtter op
  om Node.
</p>

<p>
  For at oprette et Node-projekt bruger man kommandoen “npm”, som står for node
  package management, efterfulgt af “init”. Vil man gerne indledningsvist
  tilføje detaljer til projektet, såsom beskrivelse, licens, den semantiske
  version (læs om semantic versioning), følger man guiden, der startes.
  Alternativt kan man i stedet bruge kommandoen “npm init -y”, som laver en
  default-version af Node-projektet, som senere kan redigeres i
  package.json-filen, der oprettes, når opsætningen er færdig.
  Package.json-filen er kernen af et Node-projekt. Det indeholder væsentlig
  metadata om projektet og definerer funktionelle attributter, som NPM bruger
  til at installere dependencies, køre scripts og ikke mindst identificere
  programmets entry point (ofte app.js, main.js eller index.js). I tilfælde af,
  at man vil køre et Node-projekt, en anden har lavet, skal man køre
  terminal-kommandoen “npm install” ved roden af projektet for at installere
  dependencies, scripts osv., der ligger i package.json.
</p>
<p></p>
<h3>Eksempel på at oprette et Node-projekt med npm init:</h3>
<pre class="terminal-snippet">
    <code class="language-terminal">
PS C:\Users\tommy\datamatiker\test> npm init
This utility will walk you through creating a package.json file.
It only covers the most common items, and tries to guess sensible defaults.

See `npm help init` for definitive documentation on these fields
and exactly what they do.

Use `npm install <pkg>` afterwards to install a package and
save it as a dependency in the package.json file.

Press ^C at any time to quit.
package name: (test) project-name
version: (1.0.0) 1.0.1
description: A software project
entry point: (index.js) app.js
test command:
git repository: github url
keywords: keyword1, keyword2, keyword3
author: THJ
license: (ISC) MIT
    </code>
</pre>

<p>For at starte et Node-projekt skal man fra roden af projektmappen skrive "node" efterfuldt af entry point-filen, i
  dette
  tilfælde "app.js":</p>

<pre class="terminal-snippet">
  <code class="language-terminal">
PS C:\Users\tommy\datamatiker\nodejs\mandatory_1> node app.js
Server is running on port 8080
  </code>
</pre>

<p>Ovenstående måde er der to ulemper ved:</p>
<ol class="bullet-points">
  <li>Indholdet ændres ikke automatisk løbende med, at der laves ændringer i koden. Dette vil kræve, at man stopper
    og starter programmet med hhv. "ctrl"+"c" og "node app.js"</li>
  <li>Porten er fastsat til 8080 i app.js, hvilket er fint, når man udvikler, men skal formentlig være en anden, når det
    skal køres i production mode</li>
</ol>
<p>Dette kan dels løses med replacement wrapperen Nodemon <a href="/nodemon">(link)</a> og dels med
  miljøvariabler.</p>
<p></p>
<h3>Miljøvariabler</h3>
<p>Et nyttigt værktøj at bruge til miljøvariabler er cross-env-modulet, der fungerer på tværs af platforme, og som kan
  f.eks. injecte miljøvariabler ind afhængig af, om man er ved at udvikle eller kører det som produktion:</p>
<p>Først installerer man modulet:</p>
<pre class="terminal-snippet">
        <code class="language-terminal">
PS C:\Users\tommy\datamatiker\nodejs\mandatory_1> npm i cross-env
        </code>
      </pre>
<p>Dernæst opretter man følgende to scripts i sin package.json:</p>
<pre class="code-snippet">
  <code class="language-json">
{
  "scripts": {
    "start:prod": "cross-env PORT=80 node app.js",
    "start:dev": "cross-env PORT=8080 nodemon.cmd app.js",
  }
}
  </code>
</pre>
<p>start:prod-scriptet sætter man til at køre i produktionen, altså hvor det er deployet, og start:dev køres, når der
  udvikles i f.eks. et IDE.</p>
<p>Man kan se at i produktion-mode er porten sat til 80 og 8080 i developer-mode. Derudover og meget væsentligt bruges
  replacement wrapperen Nodemon i start:dev, da dette er et udviklingsværktøj. Når programmet skal køre rigtigt, skal
  "node" bruges i stedet.</p>
<p>Inden disse to scripts kan fungere efter hensigten, hvor porten sættes, skal man i sin entry point-fil finde "PORT",
  der
  er sat i de to scripts:</p>
<pre class="code-snippet">
  <code class="language-js">
const PORT = Number(process.env.PORT) || 8080

app.listen(PORT, () => {
  console.log("Server is running on port", PORT)
})
  </code>
</pre>
<p>I eksemplet ovenfor sættes porten til 8080 eller 80, hvis man har kørt en af de to scripts, og ellers er den som
  default sat til 8080, hvis man nu bruger kommandoen "node app.js" eller "nodemon.cmd app.js"</p>
<p>Fordi alle miljøvariabler er af datatypen String, bliver process.env.PORT parset som Number, inden det gemmes i en
  variabel, så det kan blive brugt i app.listen()-funktionen</p>
<p>Når man vil køre en af de to scripts for at sætte en miljøvariabel, skriver man i terminalen:</p>
<pre class="terminal-snippet">
  <code class="language-terminal">
PS C:\Users\tommy\datamatiker\nodejs\mandatory_1> npm run start:dev

> mandatory_1@1.0.0 start:dev
> cross-env PORT=8080 nodemon.cmd app.js

[nodemon] 3.0.1
[nodemon] to restart at any time, enter `rs`
[nodemon] watching path(s): *.*
[nodemon] watching extensions: html,js,json,css
[nodemon] starting `node app.js`
Server is running on port 8080
  </code>
</pre>

<p>eller</p>

<pre class="terminal-snippet">
  <code class="language-terminal">
PS C:\Users\tommy\datamatiker\nodejs\mandatory_1> npm run start:prod

> mandatory_1@1.0.0 start:prod
> cross-env PORT=80 node app.js

Server is running on port 80
  </code>
</pre>
<script type="module" src="pages/nodejs/nodejs.js"></script>